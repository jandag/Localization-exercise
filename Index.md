# Język
Język koreański jest językiem urzędowym Korei Południowej i jest zaliczany przez większość językoznawców do języków izolowanych. Zawiera znaczną liczbę słów zapożyczonych z języka chińskiego. W języku koreańskim używa się rodzimego systemu pisma o nazwie Hangul, który został stworzony w 1446 roku przez króla Sejonga jako dogodna alternatywa dla klasycznych chińskich znaków Hanja, które były trudne do nauczenia się i nie pasowały do języka koreańskiego. Korea Południowa nadal używa niektórych chińskich znaków Hanja w nielicznych obszarach takich jak media drukowane czy dokumenty prawne.

W języku koreańskim w Korei Południowej wyróżnia się standardowy dialekt znany jako dialekt seulski (od nazwy stolicy), a także dodatkowe cztery dialekty (Chungcheong, Gangwon, Gyeongsang i Jeolla) i jeden język (Jeju) używany w całym kraju.

Niemal wszyscy południowokoreańscy studenci uczą się dziś języka angielskiego przez cały okres nauki, a niektórzy dodatkowo wybierają także język japoński lub mandaryński.

 

